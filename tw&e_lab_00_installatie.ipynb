{
 "cells": [
  {
   "cell_type": "markdown",
   "id": "1bf4493f-1a99-4357-9187-212bcf3206e7",
   "metadata": {},
   "source": [
    "# Installatie\n",
    "\n",
    "## IDE\n",
    "Het ontwikkelen van gelijk welk programma gebeurd meestal in een [IDE](https://nl.wikipedia.org/wiki/Integrated_development_environment) (**I**ntegrated **D**evelopment **E**nviroment). De redenen hiervoor zijn als volgt:\n",
    "* Editor: De omgeving laat toe je code te schrijven, en zal je meestal hierin begeleiden (auto aanvullen, AI, ...)\n",
    "* Compiler/linker: De code kan meteen omgezet worden naar de geschikte computercode\n",
    "* Debugger: Tijdens uitvoeren van de code kan de (interne) werking gecontroleerd worden\n",
    "\n",
    "Er zijn verschillende IDE omgevingen beschikbaar waarin Python kan geprogrammeerd worden. Willen wij echter Python code ontwikkelen die moet werken op _embedded_ hardware, dan zijn de keuzes eerder beperkt. Willen we dan nog op de koop toe een gratis platform, dan komen we bijna altijd uit bij [Thonny](https://thonny.org/). \n",
    "\n",
    "Op de laptop's van school hebben we echter beperkte rechten. Gelukkig bestaat er een versie van Thonny die niet moet geïnstalleerd worden. Kiezen we bij downloads voor de [portable editie](https://github.com/thonny/thonny/releases/download/v4.1.4/thonny-4.1.4-windows-portable.zip). \n",
    "\n",
    "```{figure} ./images/thonny_install.png\n",
    ":width: 500px\n",
    ":align: left\n",
    ":figwidth: image\n",
    ":figclass: myBlockImg\n",
    "\n",
    "Downloaden van Thonny portable editie.\n",
    "```\n",
    "\n",
    "Eénmaal de software is gedownload komen we een gecomprimeerde map uit. Kiezen we vervolgens om deze map uit te pakken (rechts klikken op het bestand en kiezen voor _Alles uitpakken..._):\n",
    "\n",
    "```{figure} ./images/thonny_extract.png\n",
    ":width: 400px\n",
    ":align: left\n",
    ":figwidth: image\n",
    ":figclass: myBlockImg\n",
    "\n",
    "Uitpakken van Thonny (keuze).\n",
    "```\n",
    "\n",
    "In het keuze venster kiezen we voor de voorgestelde map (in downloads) en kiezen we vervolgens voor _Uitpakken_.\n",
    "\n",
    "```{figure} ./images/thonny_extract2.png\n",
    ":width: 400px\n",
    ":align: left\n",
    ":figwidth: image\n",
    ":figclass: myBlockImg\n",
    "\n",
    "Uitpakken van Thonny (mapselectie).\n",
    "```\n",
    "\n",
    "Aangezien het veel bestanden betreft zal dit eventjes duren. Uiteindelijk beschikken we over een map met daarin het gewenste programma. Deze map kun je plaatsen op je systeem waar je wil, en kan eventueel in _Downloads_ blijven staan. \n",
    "\n",
    "```{figure} ./images/thonny_exe.png\n",
    ":width: 500px\n",
    ":align: left\n",
    ":figwidth: image\n",
    ":figclass: myBlockImg\n",
    "\n",
    "Openen van Thonny, rechtstreeks vanuit de uitgepakte map.\n",
    "```\n",
    "De map bevat allerlei toepassingen, maar de toepassing die ons interesseert is _thonny_. \n",
    "\n",
    "```{figure} ./images/thonny_start.png\n",
    ":width: 300px\n",
    ":align: left\n",
    ":figwidth: image\n",
    ":figclass: myBlockImg\n",
    "\n",
    "Openen van Thonny, rechtstreeks vanuit de uitgepakte map.\n",
    "```\n",
    "De eerste keer we Thonny starten plaatsen we de instellingen correct:\n",
    "1. Kies _Nederlands_ (of laat het op _English_ staan indien je dit graag wenst)\n",
    "2. Kies _Let's go!_\n",
    "\n",
    "# MicroPython\n",
    "\n",
    "In de map konden nog andere toepassingen (buiten Thonny) gevonden worden. Eén van de toepassingen is _python_. De IDE is in staat de code die wij schrijven rechtstreeks door te geven aan de Python toepassing, die dan de verwerking zal doen. Wat terugkomt van Python wordt vervolgens teruggegeven in de CLI van de IDE. \n",
    "\n",
    "```{figure} ./images/thonny_python.png\n",
    ":width: 100%\n",
    ":align: left\n",
    ":figwidth: image\n",
    ":figclass: myBlockImg\n",
    "\n",
    "Uitvoeren van Python code in de CLI.\n",
    "```\n",
    "1. Invoeren van een Python commando in de CLI van Thonny\n",
    "2. Momenteel is de lokale Python geselecteerd. In het vierkante kader is te zien welke Python er gebruikt wordt (deze die bij de installatie is geleverd).\n",
    "3. Uitvoer van Python wordt teruggegeven in de CLI van Thonny\n",
    "\n",
    "## MicroPython\n",
    "\n",
    "De bijgeleverde Python is gemaakt om op een Windows systeem te draaien. Dit betekent dat we altijd nood hebben aan een computer met daarop een Windows installatie. Windows is echter te groot/zwaar voor een *embedded* systeem. Omwille van die reden is er een *lightweight* versie gemaakt van Python, die kan *ge-cross compileerd* worden voor verschillende hardware. Deze versie wordt [MicroPython](https://micropython.org/) genaamd en is gratis beschikbaar voor verschillende hardware platform.\n",
    "\n",
    "Wij gaan voor de lessen gebruik maken van een [ESP32](https://www.espressif.com/en/products/socs/esp32). Dit is een low cost microcontroller die een hoge integratie bevat van hardware (waaronder WiFi en Bluetooth), en hierdoor dus uitermate geschikt is voor IoT applicaties.\n",
    "\n",
    "Er bestaan extreem veel verschillende borden die rond deze microcontroller gebouwd zijn. In school gaan wij gebruik maken van het [ESPDuino-32](https://www.benselectronics.nl/espduino-32.html) bordje. Wellicht is er in het verleden tijdens de lessen gebruik gemaakt van een Arduino Uno. De ESPDuino-32 heeft exact dezelfde vorm factor, wat de overstap naar een andere controller gemakkelijker maakt.\n",
    "\n",
    ":::{admonition} Opgelet\n",
    ":class: caution\n",
    "Het is niet omdat de vorm factor identiek is aan een Arduino Uno dat hiervoor de pinout eveneens overeen stemt. De ESP32 microcontroller heeft totaal andere pinnummers dan de Uno. Overigens werken alle pinnen op 3,3V i.p.v. 5V. Het aansluiten van 5V op deze pinnen zal ook meestal tot destructie leiden van de microcontroller (of toch de desbetreffende pin).\n",
    ":::\n",
    "\n",
    "\n",
    "```{figure} ./images/espduino32.png\n",
    ":height: 500px\n",
    ":align: left\n",
    ":figwidth: image\n",
    ":figclass: myBlockImg\n",
    "\n",
    "ESPDuino-32 vorm factor\n",
    "```\n",
    "\n",
    "Deze bordjes worden geleverd met enkel een bootloader. De bootloader laat toe via een seriële link deze bordjes te voorzien van nieuwe software.\n",
    "* je kan deze software schrijven in bijvoorbeeld C++ (Arduino IDE)\n",
    "* je kan (a.d.h.v. Thonny) een variant van MicroPython hierop plaatsen\n",
    "\n",
    "Eénmaal deze is voorzien van (Micro)Python kunnen we via de seriële link Python commando's sturen naar ons bord die door de (Micro)Python software zullen uitgevoerd worden, net alsof we konden doen op de lokale versie van Python.\n",
    "\n",
    "### Microcontroller aansluiten\n",
    "\n",
    "De eerste stap bestaat er in onze nieuwe microcontroller, die van fabrieksaf enkel nog maar voorzien is van een bootloader die seriële communicatie accepteert, aan te sluiten op ons systeem. Afhankelijk van de versie van het bordje zal een specifieke driver nodig zijn om met dit bordje verbinding te kunnen maken. Dit betreft een *USB to Serial* driver. Aangezien de fabrikant van ons bordje een Chinese firma is, zijn de gebruikte chips die deze conversie mogelijk maken ook meestal van Chinese makelijk. Enkele veel gebruikte chips zijn de volgende:\n",
    "* CH340 (Nanjing Qinheng Microelectronics)\n",
    "* CP2102 (Silicon Labs)\n",
    "* CH9102 (Nanjing Qinheng Microelectronics)\n",
    "\n",
    "Drivers van zowel Silicon Labs als Nanjing Qinheng Microelectronics zullen beide werken, en deze komen heel dikwijls bij de installatie van Arduino, daar ook heel veel Arduino bordjes gebruik maken van deze conversie chips. Mocht de driver niet op jouw systeem geïnstalleerd zijn, dan zal er geen communicatie mogelijk zijn met het bordje. Je kan het bovenstaande controleren door het bordje aan te sluiten op je PC, en vervolgens *apparaatbeheer* op je systeem te openen. *Je zal een melding krijgen dat je geen rechten hebt, en enkel de apparaten kan bekijken. Dit is voor ons voldoende ter verificatie van de drivers. Mocht je vervolgens opmerken dat de drivers niet geïnstalleerd zijn, dan moet je deze laten installeren door de systeembeheerder.*\n",
    "\n",
    "1. Klik onderaan in de zoekbalk van Windows, en voer *apparaatbeheer* in.\n",
    "2. Kies voor *Apparaatbeheer* bij *Beste overeenkomst*.\n",
    "3. Kijk in de groep *Poorten (COM & LPT)* of het bordje gevonden is.\n",
    "\n",
    "```{figure} ./images/serial_driver.png\n",
    ":width: 500px\n",
    ":align: left\n",
    ":figwidth: image\n",
    ":figclass: myBlockImg\n",
    "\n",
    "Controle installatie serïele driver.\n",
    "```\n",
    "\n",
    "In bovenstaande screenshot is duidelijk te zien dat het bordje gedetecteerd is, en dat de communicatiepoort **COM6** er aan toegekend is. Op iedere computer kan dit een verschillende communicatiepoort zijn. Het is belangrijk te weten welk nummer van poort om verder met ons bordje te communiceren. Indien je niet zeker bent of het bordje er tussen staat (wegens verschillende poorten) kun je eventueel het bordje terug loskoppelen van de PC. Mocht het bordje gedecteerd zijn, dan zal het nu uit de lijst verwijderd zijn (de communicatiepoort verdwijnt). Indien je merkt dat er wel iets gebeurt (verspringen beeld), maar niet in de lijst bij *Poorten*, dan is de driver wellicht niet geïnstalleerd. Je zou dan ergens in de lijst iets moeten terugvinden met een vraagteken er bij, en dit wellicht bij de *Universal Serial Bus-controller*. Het is moeilijk hiervan een afbeelding te voorzien indien het probleem zich niet voordoet. *Mocht het probleem zich bij jou voordoen, neem dan een screenshot en stuur me dit door, zodat deze uitleg kan vervolledigd worden.*\n",
    "\n",
    "### MicroPython installeren\n",
    "\n",
    "Nu er communicatie mogelijk is met ons bordje bestaat de volgende stap er in dit bordje te voorzien van MicroPython. Dit alles gebeurt vanuit Thonny.\n",
    "\n",
    "1. Rechts langs onder klik je nu op *Local Python 3 - Thonny's Python*\n",
    "2. Vervolgens klik je op *Configureren interpreter...*\n",
    "\n",
    "```{figure} ./images/thonny_interpreter.png\n",
    ":width: 400px\n",
    ":align: left\n",
    ":figwidth: image\n",
    ":figclass: myBlockImg\n",
    "\n",
    "Keuze van de juiste interpreter in Thonny.\n",
    "```\n",
    "\n",
    "Je kan nu al opmerken dat de eerder geïnstalleerde communicatiepoort (COM6) hier reeds zichtbaar is. Thonny is echter niet in staat te detecteren of er aan de andere kant van de communicatiepoort een toestel aanwezig is die Python commando's kan accepteren. Nu reeds kiezen voor *MicroPÿthon (ESP32)* zal leiden tot een niet werkend geheel. *Probeer dit gerust, maar in de CLI zal er duidelijk melding gemaakt worden dat er iets fout is. Je kan dit zien in onderstaande screenshot. De laatste twee meldingen zijn hier voor ons van toepassing.*\n",
    "\n",
    "```{figure} ./images/thonny_cli_error.png\n",
    ":width: 600px\n",
    ":align: left\n",
    ":figwidth: image\n",
    ":figclass: myBlockImg\n",
    "\n",
    "Geselecteerde interpreter ondersteunt geen Python.\n",
    "```\n",
    "\n",
    "Bij het configureren van de interpreter kiest men het volgende:\n",
    "1. Interpreter: MicroPython (ESP32)\n",
    "2. Port: de poort die toelaat met je microcontroller te communiceren (hier COM6)\n",
    "3. Install or update MicroPython (a.d.h.v. de esptool)\n",
    "\n",
    "```{figure} ./images/thonny_install_micropython.png\n",
    ":width: 500px\n",
    ":align: left\n",
    ":figwidth: image\n",
    ":figclass: myBlockImg\n",
    "\n",
    "Keuze MicroPython (ESP32) op de juiste communicatiepoort.\n",
    "```\n",
    "\n",
    "In het volgende scherm selecteren we de correcte MicroPython versie:\n",
    "* Target port: COM6 (staat normaal al juist)\n",
    "* MicroPython family: ESP32 (dit is een cross gecompileerde versie van MicroPython voor de ESP32 hardware)\n",
    "* Variant: Espressif ESP32/WROOM (niet zo belangrijk)\n",
    "* Version: 1.24.0 (of recenter, kies gewoon de nieuwste versie)\n",
    "\n",
    "```{figure} ./images/thonny_install_micropython2.png\n",
    ":width: 500px\n",
    ":align: left\n",
    ":figwidth: image\n",
    ":figclass: myBlockImg\n",
    "\n",
    "Selectie versie MicroPython.\n",
    "```\n",
    "\n",
    "Kies vervolgens voor *Installeren*, waarna de installatie van start gaat.\n",
    "* Dit kan eventjes duren.\n",
    "* Het process van installatie is te volgen a.d.h.v. informatie links onderaan.\n",
    "* Wanneer de melding *Done* wordt gegeven mag het venster afgesloten worden.\n",
    "\n",
    "```{figure} ./images/thonny_install_micropython3.png\n",
    ":width: 700px\n",
    ":align: left\n",
    ":figwidth: image\n",
    ":figclass: myBlockImg\n",
    "\n",
    "Informatie tijdens de installatie.\n",
    "```\n",
    "\n",
    "### MicroPython testen\n",
    "\n",
    "De laatste stap bestaat er in de installatie te testen. \n",
    "1. Kies voor interpreter nu *MicroPython (ESP32)* op de juiste communicatiepoort\n",
    "2. Controleer of je de juiste melding krijgt in de CLI (MicroPython V1.24.0 on ...)\n",
    "3. Voer een Python commando uit in de CLI als test\n",
    "\n",
    "```{figure} ./images/thonny_install_micropython4.png\n",
    ":width: 700px\n",
    ":align: left\n",
    ":figwidth: image\n",
    ":figclass: myBlockImg\n",
    "\n",
    "Controle installatie MicroPython.\n",
    "```\n",
    "\n",
    "Zoals je in bovenstaande afbeelding kon merken reageert MicroPython nu op het `print()` commando. Wat je als gebruiker ingeeft is te zien achter de `>>>`, wat je terugkrijgt van de microcontroller (dus van MicroPython) wordt weergegeven zonder deze tekens."
   ]
  }
 ],
 "metadata": {
  "kernelspec": {
   "display_name": "Python 3 (ipykernel)",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.9.13"
  }
 },
 "nbformat": 4,
 "nbformat_minor": 5
}
